# Swift Academy

### Front-end Development course

- [Цел и продължителност](#Цел-и-продължителност)
- [Програма](#Програма)
- [Оценяване и текущ контрол](#Оценяване-и-текущ-контрол)
  - [Сформиране на оценката](#Сформиране-на-оценката) 
  - [Текущ контрол](#Текущ-контрол)
- [Задачи за домашна работа](#Задачи-за-домашна-работа)
  - [Предаване](#Предаване)
- [Общи насоки правила и препоръки](#Общи-насоки-правила-и-препоръки)
  - [Изисквания към оформлението на кода](#Изисквания-към-оформлението-на-кода)
  - [Изисквания към коректността на кода](#Изисквания-към-коректността-на-кода)
  - [Допълнителни източници и референции](#Допълнителни източници и референции)

Добре дошли в курса по Front-end програмиране на SwiftAcademy&reg;
Моля прочетете този документ до край за да се запознаете с естеството, целите и правилника на курса.

_Благодаря и приятно четене!_

###  Цел и продължителност

Курсът има за цел да ви запознае с езика HTML, който е един от основните средства за създаване на уеб страници и сайтове. Също ще разгледаме и как да стилизираме страниците с CSS и ще научим какви са новостите, които предлага CSS3.
След това ще се запознаем с езика за програмиране JavaScript, с който ще може да добавяме функционалност, валидации и да зареждаме данни към нашите HTML страници. Финалната цел на курса е всеки курсист да може да създава сам уеб сайтове и да има знанията, необходими да почне работа като младши Front-end програмист.

Курсът е с продължителност 3 месеца като занятията са 2 пъти седмично. Материалът е разпределен в рамките на 72 астрономически часа.
Всяко занятие включва лекции и практическа част.

[нагоре](#swift-academy)

### Програма

Официалната програма на курса можете да видите тук: http://swift.bg/courses/html_and_css/

Преподавателят на курса запазва правото си да прави леки изменения в програмата там, където това се налага или спомага за по-качественото преподаване на материала.

Материалите за курса се предоставят чрез GitHub и чрез специално заделен сървър, чрез който ще бъдат предоставяни също примери и приложения за текущ контрол.

Лекторът има задължението да публикува всички материали, използвани по време на учебните часове на място, до което курсистите имат достъп и могат рагжлеждат или свалят съответните файлове. Желателно е публикуването на материалите да става _преди_ или най-късно до 24 часа _след_ съответната лекция.

[нагоре](#swift-academy)

### Оценяване и текущ контрол

#### Сформиране на оценката

Крайната оценка от курса ще бъде композитна от следните 3 оценки:
- оценка на преподавателя
- оценка от текущ контрол и домашни
- оценка от финален изпит/проект

Оценките ще се изчисляват в проценти или по скалата от 1 до 10.
_Например: ако оценката от домашни е 64%, в дипломата тя ще бъде 6/10_

Оценката, която се поставя от преподавателя, ще се сформира от следните показатели:
- _мотивация_: колко усилия даден курсист полага за да вникне в материала (например като задава въпроси в час), желание за самоподготовка
- _самостоятелна подготовка_: когато се показва дълбоко разбиране по преподадения материал; когато курсистът е прочел препоръчаните допълнителни препратки или референции, които е открил сам
- _старание_: ценява се високо, когато предадените задачи имат *добър вид* и си личи че за тях е отделено време
- _концентрация_: показване на разбиране и вникване в материала по време на самата лекция
- умения за комуникация и работа в екип
- реакция при стрес и кратки срокове
- умения да предава поставените задачи в срок
- обща компютърна и IT грамотност
 
#### Текущ контрол

Текущият контрол ще се провежда в началото на част от занятията, като преподавателят не е длужен да известява курсистите предварително. Текущият контрол ще представлява кратък списък с въпроси върху материала преподаден до момента.

При сформиране на оценката от текущ контрол и домашни, _текущият контрол_ ще има значително по-малка тежест.

[нагоре](#swift-academy)

### Задачи за домашна работа

След всеки урок, преподавателя ще дава задание за домашна работа, която ще се дава с конкретен срок за предаване.

#### Предаване

Предаването ще се осъществява чрез системата на GitHub

Няма да има наказание за непредадена в срок домашна работа, но за предалите в срок ще има поощрение при сформирането на оценката от преподавателя.

[нагоре](#swift-academy)

### Общи насоки правила и препоръки

За работа по време на занятията ще използваме редактора Brackets (brackets.io).

#### Изисквания към оформлението на кода

Желатения формат на кода, който предавате е да е стриктно идентиран: всеки "вложен" елемент/блок да е с 2 или 4 интервала по-навътре от "обграждащия" го елемент/блок.
Файловете да се именуват само с малки букви, без интервали, скоби или други специални символи.
Именуването на файлове и променливи да следва конвенциите на съответния език за програмиране. Да се използва само латиница и само английски език, дори и при писането на коментарите.

Кода трябва да е четим и разбираем.

_Спазването на тези правила ще даде сериозно отражение при сформирането на оценката от преподавателя!_

#### Изисквания към коректността на кода

Кодът и файловете, които предавате трябва да са коректно написани, без грешки и warnings.
За да следите коректността на кода си, може да използвате следните системи и инструменти(*):

- за HTML валидация: валидаторът на W3C (https://validator.w3.org)
- за JavaScript: "use strict", JSLint (http://www.jslint.com/)
- за CSS: CSS валидаторът на W3C (https://jigsaw.w3.org/css-validator/)

(*) Изредените приложения са само примени, желателно е курсистите да не се ограничават само с тях.

_Писането на валиден код ще даде много сериозно отражение в оценката от текущ контрол и домашни, както и в оценката от преподавателя_

#### Допълнителни източници и референции

- W3Schools: http://www.w3schools.com
- Bootstrap: http://getbootstrap.com/
- StackOverflow: http://stackoverflow.com/

[нагоре](#swift-academy)

---

##### Swift Academy &copy; 2015

_This document was created with [Deligner](http://dillinger.io/)_
